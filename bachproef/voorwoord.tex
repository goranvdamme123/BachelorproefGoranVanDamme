%%=============================================================================
%% Voorwoord
%%=============================================================================

\chapter*{\IfLanguageName{dutch}{Woord vooraf}{Preface}}%
\label{ch:voorwoord}

Met trots presenteer ik deze bachelorproef, waarmee ik de laatste stap zet in mijn opleiding Toegepaste Informatica. Dit onderzoek richt zich op de zoektocht naar een optimale firewall oplossing voor een Franse productiesite van VPK in Alizay. In een wereld waar cyberdreigingen voortdurend evolueren, is het essentieel om productiebedrijven te beschermen tegen ransomware en andere malware. 
Mijn interesse in cybersecurity is de afgelopen jaren sterk gegroeid. Dat is de reden dat ik dit onderwerp heb gekozen voor het schrijven van een bachelorproef. Deze ervaring heeft mijn inzicht in netwerkbeveiliging verbreed en mijn passie voor het vakgebied verder aangewakkerd. Cybersecurity is een voortdurend veranderende wereld, vol uitdagingen en innovaties, en het fascineert me hoe technologieën zich blijven ontwikkelen om nieuwe dreigingen af te schermen.
Het realiseren van deze bachelorproef was niet mogelijk zonder de hulp en steun van verschillende mensen. In de eerste plaats wil ik VPK Packaging Group bedanken voor de kans om dit onderzoek binnen hun bedrijf uit te voeren. Een speciale dank gaat uit naar mijn stagebegeleider Jan Khan, wiens begeleiding en expertise van onschatbare waarde waren. Daarnaast ben ik mijn promotor Sofie Lambert zeer erkentelijk voor haar waardevolle feedback en ondersteuning gedurende dit proces. Ook mijn collega’s bij VPK verdienen een woord van dank voor het delen van hun kennis en het uithoudingsvermogen om meerdere maanden met mij aan één eiland te zitten.
Tot slot wil ik mijn familie en vrienden bedanken voor hun steun en motivatie tijdens deze uitdagende periode. Hun begrip en aanmoediging hebben me geholpen om dit traject tot een goed einde te brengen.

